La libreria **`Math`** contiene molti metodi utili che si rifanno alle principali funzioni matematiche. Di seguito, alcuni dei metodi più comuni contenuti in tale libreria:
- **`double abs(double a)`**, che restituirà il valore assoluto di *a*;
- **`double max(double a, double b)`**, che restituirà il valore massimo tra *a* e *b*;
- **`double min(double a, double b)`**, che restituirà il valore minimo tra *a* e *b*;
- **`double sin(double a)`**, che restituirà il seno dell'angolo *a* (considerato come espresso in radianti);
- **`double cos(double a)`**, che restituirà il coseno dell'angolo *a* (considerato come espresso in radianti);
- **`double tan(double a)`**, che restituirà la tangente dell'angolo *a* (considerato come espresso in radianti);
- **`double exp(double a)`**, che restituirà la potenza di *e* (il numero di Eulero, pari a circa 2.718) avente come esponente *a*;
- **`double log(double a)`**, che restituirà il logaritmo naturale di *a*;
- **`double pow(double a, double b)`**, che restituirà il risultato della potenza avente come base *a* e come esponente *b*;
- **`long round(double a)`**, che restituirà il valore di tipo `long` (quindi l'intero) che meglio approssima *a*;
- **`double random()`**, che restituirà un valore casuale compreso tra 0 e 1 (con 1 escluso);
- **`double sqrt(double a)`**, che restituirà la radice quadrata di *a*;
- **`double cbrt(double a)`**, che restituirà la radice cubica di *a*.

Accedendo alla libreria `Math`, è possibile anche accedere ad alcune **costanti** frequenti nelle operazioni matematiche, conservate come attributi della classe; tra di esse, troviamo `Math.E`, che corrisponde al numero di Eulero *e*, e `Math.PI`, che corrisponde a π.