Il ***tristate buffer*** è un componente combinatorio che presenta tre possibili *output* diversi: 1 (*HIGH*), 0 (*LOW*) e Z (*floating*). Tale componente, nel concreto, è dotato di un *input* A, un *output* Y e un valore di "***enable***" E: quando il valore di *enable* è 1, il *tristate buffer* si comporta come un normalissimo *buffer*, restituendo quindi come *output* lo stesso valore ricevuto in *input*; invece, quando il valore di *enable* è 0, il *tristate buffer* potrà emettere un *output* ad alta impedenza. La rappresentazione grafica di questo componente, e la sua tavola di verità, è la seguente:
![[tristate_buffer.png]]
In particolare, quello mostrato in figura è un *tristate buffer* che presenta un *active high enable*; ciò vale a dire che il *buffer* è attivo quando il valore di *enable* è 1, come stabilito in precedenza. Vi è una variazione di questo componente, ossia il *tristate buffer* con un *active low enable*, in cui il *buffer* è attivo quando il valore di *enable* è 0:
![[tristate_buffer_low.png]]
Spesso, i *tristate buffer* vengono utilizzati per "***bus***" che connettono vari *chip*. Ad esempio, in un computer, ci saranno un microprocessore, una porta Ethernet e una scheda video che dovranno comunicare con la memoria del computer stesso; mediante l'utilizzo di *tristate buffer*, ognuno di questi componenti potrà connettersi a un *bus* condiviso, in modo che solo uno dei componenti alla volta possa comunicare con esso. Gli altri componenti, invece, produrranno valori ad alta impedenza, in modo da non portare a una situazione di *[[Circuiti combinatori|contention]]*, e nel mentre potranno leggere le informazioni condivise sul *bus*.

Questo tipo di meccanismi erano più comuni nei computer di vecchia data, mentre in quelli più moderni si utilizzano maggiormente collegamenti "*point-to-point*", in cui i vari *chip* sono collegati direttamente tra di loro e non mediante un *bus* condiviso.